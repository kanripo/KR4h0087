# -*- mode: mandoku-view; -*-
#+TITLE: 玉山紀遊
#+DATE: 2015-08-25 00:35:42.217424
#+PROPERTY: ID KR4h0087
#+PROPERTY: BASEEDITION WYG    
#+PROPERTY: JUAN 提要
<pb:KR4h0087_WYG_000-1a>¶
欽定四庫全書　　　　　集部八¶
　五山紀遊　　　　　　　總集類¶
　　提要¶
　　　　(臣/)等謹案玉山紀遊一巻元顧瑛紀遊倡和¶
　　　　之作明袁華為類次成帙者也所遊自崑山¶
　　　　以外如天平山靈巖山虎邱西湖呉江錫山¶
　　　　上方山觀音山或有在數百里外者總題曰¶
　　　　玉山游非一人而瑛為之主游非一地而往¶
<pb:KR4h0087_WYG_000-1b>¶
　　　　來聚㑹悉歸玉山堂也每遊必有詩每詩必¶
　　　　有小序以志歳月所與遊者自華以外為㑹¶
　　　　稽楊維楨遂昌鄭元祐呉興郯韶沈明逺南¶
　　　　康于立天台陳基淮南張渥嘉典瞿智呉中¶
　　　　周砥釋良琦崑山陸仁皆一時風雅勝流又¶
　　　　有顧佐馮郁王濡之三人里貫事迹皆未詳¶
　　　　然以其儕偶推之定非俗士矣所收不及玉¶
　　　　山名勝集草堂雅集之富而山水清音琴樽¶
<pb:KR4h0087_WYG_000-2a>¶
　　　　佳興一時文采風流千載下尚如將見之也¶
　　　　華已入明然其詩皆作於至正中華編是集¶
　　　　之時亦尚在至正中故不以編集之人為斷¶
　　　　而以作詩之人為斷仍列諸元代焉乾隆四¶
　　　　十三年三月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
